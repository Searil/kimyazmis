 Özü sözü bir sapıklar varken komutanlardan tanık olur mu...

Erkek çocuğuna tecavüz etti.

Sekiz ayrı tecavüz davası var.
Sapık... Tanık.

*

Helikopter satın alacağını iddia eden, ancak, kontörü bittiği için mesaj atamadığını söyleyen, dolandırıcı... Tanık.

*

Katil.
Cinayetten hükümlü.
Hırsızlıktan sabıkası var.
Gasptan sabıkası var.
Tanık.

*

Bana şu şu isimli sanık katliam yapmam için silah verdi diyen, hangisi o göster bakiim denilince, şu şu isimli sanığı salonda teşhis edemeyen, yalancı... Tanık.

*

191 saldırı ve pusuda 283 kişinin ölümünden sorumlu tutulan; vatan toprağını bölmeye yönelik eylemlerden, ömür boyu hapse mahkûm edilen, tescilli terörist...
Tanık.

*

Işık Koşaner, tanık olamıyor.

*

Sapık tanık oluyor; hava kuvvetleri komutanı olamıyor.
Katil tanık oluyor; deniz kuvvetleri komutanı olamıyor.
Yalancı tanık oluyor; jandarma genel komutanı olamıyor.

*

Tarih affetmez filan deniyor ya...
Cümleten, tarihe tanık olunuyor!

