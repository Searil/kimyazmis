Barış dili

Müzakere deme.

Görüşme de.

Hükümet görüşmüyor...

Devlet görüşüyor de.

Apo deme, İmralı de.

PKK deme, Kandil de.

Pazarlık deme.

Çözüm süreci de.

*

Bak dün n’ooldu mesela?

*

“Kamu görevlileri” bırakıldı.

“Kamu görevlileri” serbest.

“Kamu görevlileri” teslim edildi.

“Kamu görevlileri” Habur’da.

“Kamu görevlileri” ailelerine böyle kavuştu, işte kucaklaşma anları.

“Kamu görevlileri” konuştu.

*

Asker deme sakın.

Polis deme.

Sanki askerlerimiz kaçırılmış da, polisimiz esirmiş gibi zannedilir.

Devlet görevlisi de deme.

Devlet esirmiş gibi anlaşılır.

Barış dili kullan.

Sürece zarar verme.

Hepimize şapşal muamelesi yap.

Kamu görevlisi de.

Haberi de fazla büyütme.

Hamit ne gol attı be.
